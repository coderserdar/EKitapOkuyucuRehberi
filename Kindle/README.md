## Kindle

_Amerika Birleşik Devletleri_'nde bulunan **Amazon** firmasının üretmiş olduğu bu kitap okuyucu için genel olarak en popüler cihaz diyebiliriz.
Aşağıda, eğer e-kitap okuyucunuz Kindle marka ise bu cihazları daha etkili bir şekilde kullanabileceğiniz yöntemler mevcuttur.

### Sözlükler

E-Kitap okuyucuların bana göre en faydalı özelliklerinden biri sözlükler. İçerisine harici sözlük attıktan sonra kelimenin üzerine basılı tutarak veya o kelimenin olduğu yere gelerek sözlük anlamını görebilmek, yabancı dillerdeki kitapların okunmasını kolaylaştırıyor ve insanın dil geliştirmesine katkıda bulunuyor.

#### Sözlük İndirebileceğiniz Adresler

- [**Kendi Kullandığım Sözlükler**](https://github.com/coderserdar/EKitapOkuyucuRehberi/tree/main/Kindle/S%C3%B6zl%C3%BCkler) - Burada **İngilizce-Türkçe**, **Türkçe-Türkçe**, **Almanca-Türkçe**, **İngilizce-İngilizce** sözlükleri bulabilirsiniz.,
- [**WordNet Sözlükler**](http://eb.lv) - Bu adresteki linklere tıklayarak, çeşitli dillerdeki WordNet sözlüklerini indirebilirsiniz.

#### Sözlükler Cihaza Nasıl Yüklenir?

Aslında bu oldukça basit bir işlem. Sırasıyla şu işlemleri gerçekleştirmeniz gerekiyor

1. [Calibre](https://calibre-ebook.com/download) uygulaması yüklü değilse bilgisayarınıza yükleyin
2. Kurulum bittikten sonra cihazınızı bilgisayara bağlayın
3. Burada yukarıda belirtilen sözlüklerden indirdiklerinizi Calibre kütüphanenize ekleyin
4. Sonrasında Cihaza Gönder diyerek kitap okuyucunuza gönderin.
5.  Cihazı bilgisayardan kaldırın (Donanımı Güvenle Kaldır demeniz tavsiye edilir.)
6.  Cihazın Ayarlar kısmında Dictionaries kısmında hangi sözlüğü veya sözlükleri kullanacağınızı seçin.

Yukarıdaki adımları takip ederseniz keyifli bir şekilde cihazınızı pek çok sözlükle kullanabilirsiniz.