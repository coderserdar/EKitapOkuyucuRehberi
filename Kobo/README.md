## Kobo
*Kanada*'da bulunan *Japon* **Rakuten** firmasının üretmiş olduğu bu kitap okuyucu, özellikle son yıllarda, **D&R** firmasının distribütörlük yaparak cihazı resmi yollardan ülkemize getirmesi sebebiyle ülkemizde popüler oldu.
Aşağıda, eğer e-kitap okuyucunuz Kobo marka ise bu cihazları daha etkili bir şekilde kullanabileceğiniz yöntemler mevcuttur.

### Sözlükler
E-Kitap okuyucuların bana göre en faydalı özelliklerinden biri sözlükler. İçerisine harici sözlük attıktan sonra kelimenin üzerine basılı tutarak veya o kelimenin olduğu yere gelerek sözlük anlamını görebilmek, yabancı dillerdeki kitapların okunmasını kolaylaştırıyor ve insanın dil geliştirmesine katkıda bulunuyor.

#### Sözlük İndirebileceğiniz Adresler
 + [**Kendi Kullandığım Sözlükler**](https://github.com/coderserdar/EKitapOkuyucuRehberi/tree/main/Kobo/S%C3%B6zl%C3%BCkler) - Burada **İngilizce-Türkçe**, **Türkçe-Türkçe**, **Almanca-Türkçe**, **İngilizce-Almanca** sözlükleri bulabilirsiniz.,
 + [**Kobo Orijinal Sözlükler**](https://www.mobileread.com/forums/showthread.php?t=346645&highlight=dictionary) - Bu adresteki linklere tıklayarak, orijinal Kobo sözlüklerini indirebilirsiniz.
 + [**Diğer Sözlükler**](https://www.mobileread.com/forums/showthread.php?t=232883) - Bu adreste de çeşitli kullanıcılar tarafından hazırlanan pek çok dildeki sözlükleri indirebilirsiniz

#### Sözlükler Cihaza Nasıl Yüklenir?
Aslında bu oldukça basit bir işlem. Sırasıyla şu işlemleri gerçekleştirmeniz gerekiyor
1. Cihazınızı bilgisayara bağlayın
2. Cihazın ana klasörünü açtıktan sonra görünüm ayarlarından **Gizli Öğeleri Göster** seçeneğini işaretleyin (Eğer işaretli değilse tabii ki)
3. Cihazın ana klasöründe **.kobo** adında bir klasör göreceksiniz. İçine girin
4. Burada **dict** adında bir klasör olması lazım
5. **dicthtml-de-tr.zip** olan dosyayı bu klasör içerisine kopyalayın.
6. Cihazı bilgisayardan kaldırın (Donanımı Güvenle Kaldır demeniz tavsiye edilir.)

Ancak burada dikkat edilmesi gereken bazı noktalar var
 + Dosya adı belli bir formatta olmalı
   + Yani Almanda Türkçe ise dosyanın adı **dicthtml-de-tr.zip**
   + İngilizce Türkçe ise **dicthtml-en-tr.zip** şeklinde olmalı
 + Eğer
   + Kobo cihazınızı kullanırken
     + Ayarlar kısmında Sözlükler bölümüne gelip var olan sözlüklerden birinin tick işaretini kaldırırsanız, *sözlüğü direkt olarak belleğinden siler*
 + Eğer
   + Sözlük yüklenmesine rağmen kelimelere tıkladığınızda herhangi bir sonuç gelmiyorsa attığınız kitapları kontrol etmeniz faydalı olacaktır.
     + Ben genelde [Calibre](https://calibre-ebook.com) uygulaması ile atıyorum. Ve kitapları atarken metadata düzenleme kısmında Dil bölümünde *kitabın hangi dilde yazıldığı kısmını* seçiyorum ki sonrasında cihaz kitabın dilini algılayıp, ona göre sözlük önerisinde bulunsun.

Yukarıdaki adımları takip ederseniz keyifli bir şekilde cihazınızı pek çok sözlükle kullanabilirsiniz.

### Fontlar
Kitap okuyucu kullanırken yazı tipleri yani fontlar da önemli bir yer kaplıyor kitap okumada. Font çeşitliliğin olması her zaman iyidir. **Kobo** bu konuda **Kindle**a göre oldukça avantajlı.

#### Font Dosyaları
 + [Kendi Kullandığım Fontlar](https://github.com/coderserdar/EKitapOkuyucuRehberi/tree/main/Kobo/Fontlar) - Burada benim en sık kullandığım ve sevdiğim fontlar mevcut
 + [Google Fonts](https://fonts.google.com) - Burada zevkinize göre pek çok sayıda fontu bilgisayarınıza ücretsiz olarak indirebilirsiniz.
 + [Font Fabric](https://www.fontfabric.com/free-fonts/) - Pek çok ücretsiz fontu bu adresten indirebilirsiniz.
 + [Be Fonts](https://befonts.com/?filter=featured) - Pek çok ücretsiz fontu bu adresten indirebilirsiniz.

#### Fontlar Cihaza Nasıl Yüklenir?
Cihazlarımıza font yüklemek, sözlük yüklemekten çok daha basit aslında. Sırasıyla şu adımlar takip edilmeli
 1. Cihaz bilgisayara bağlanır
 2. Kobo Ana Belleğinin klasörüne girilir.
 3. Burada eğer yoksa **fonts** adında bir klasör oluşturulur
 4. İçerisinde yukarıdaki verilen linklerden indirdiğimiz font dosyaları kopyalanır.
 5. Cihazın bilgisayar ile olan bağlantısı kesilir. (Donanımı Güvenle Kaldır demeniz tavsiye edilir.)

Sadece bu kadar. Bunu yaptığımız zaman herhangi bir kitabın içerisine girdiğimizde sorunsuzca istediğimiz fontu seçip onunla okuyabiliriz.

### Harici Okuma Programları
Kobo cihazının yazılımı içerisinde varsayılan olarak gelen bir okuma programı var. Biz bir kitabı açtığımız zaman otomatik olarak o çalışıyor. Ancak sadece bu programa mahkum kalmak zorunda değiliz. Yazılımcılar bu konuda gayet güzel işler çıkarıp alternatif programlar ortaya koymuşlar. Bunlar;
 + [**Plato**](https://github.com/baskerville/plato) - Normal okuma programına göre pek çok artı yönü var ama en güzellerinden biri herhalde **PDF Reflow** yaparak, PDF dosyalarını daha okunur hale getirmesi
 + [**KOReader**](https://koreader.rocks) - Plato gibi ama daha çok özellikleri var.

#### Harici Okuma Programları Cihaza Nasıl Yüklenir?
Bu programları sizin için repo adresine yükledim. Kurulumu aslında oldukça basit.
 1. [**Kendi Kullandığım Dosyalar**]((https://github.com/coderserdar/EKitapOkuyucuRehberi/tree/main/Kobo/Fontlar)) veya [**Sürekli Güncellenen Dosyalar**](https://www.mobileread.com/forums/showthread.php?t=314220&highlight=dictionary) adreslerinden istediğiniz dosyayı indirin. (Burada ister *Plato*, ister *KOReader*, isterseniz de *ikisini birden* yükleyebileceğiniz dosyalar mevcut)
 2. Cihazınızı bilgisayara bağlayın.
 3. İndirdiğiniz dosyaya çift tıklayarak **WinRar**, **7Zip** ya da ne kullanıyorsanız, Çıkart butonuna tıklayın
 4. Çıkartılacağı adres olarak Kobo cihazınızın ana klasörünü belirtin
 5. Cihazın bilgisayar ile olan bağlantısını kesin. (Donanımı Güvenle Kaldır demeniz tavsiye edilir.)

Hepsi bu kadar. Bunu yaptıktan sonra cihazınız yeniden başlatılacak ve ana sayfaya geldiğiniz zaman en sağda bir menü daha göreceksiniz. Burada menüye tıkladıktan sonra hangi programı yüklediyseniz onu seçtiğinizde ilgili program başlatılacak. Farklı bir okuma deneyimi kazanmış olacaksınız.